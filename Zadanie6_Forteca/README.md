# Zadanie "Forteca Mairona" (Graham scan)

## Treść zadania

Nasz bohater uwielbia czytać beletrystykę, szczególnie tą w klimatach fantasy. Jego ulubionym autorem jest J.R.R Neiklot. Napisał on pewną powieść pt. "Forteca Mairona". Ta fortyfikacja bardzo zainteresowała Alojzego i chciałby poznać obszar królestwa Mairona.

Forteca Mairona to twierdza wzniesiona przy pomocy naszyjnika w Buziorze. Jest to główna siedziba Mairona, upiornego, złowrogiego władcy, który jest znany ze swoich umiejętności manipulowania oraz mistrzostwa w torturach. Siedziba jest położona na długiej, skalnej ostrodze gór. Budowanie twierdzy zajęło 600 lat i uważa się ją za najpotężniejszą warownię w całym uniwersum Mairona.

Na terenie fortecy znajdują się wysokie wieże, które umożliwiają efektywną obronę twierdzy. Wieże położone są w różnych miejscach fortecy, a w jej centrum znajduje się najwyższa wieża w królestwie, na której szczycie znajduje się punkt obserwacyjny suwerena. Mury zbudowane są z czarnego kamienia i otaczają cały obszar królestwa, opasając możliwie największy obszar. Mur prostymi odcinkami łączy zewnętrzne wieże, uniemożliwiając wrogom wtargnięcie do siedziby przerażającego gospodarza.

## Wejście:
W pierwszej linii wejścia znajduje się liczba naturalna **N**, zaś w **N** kolejnych liniach podane są współrzędne **x** i **y** wież, gdzie **x** i **y** to liczby rzeczywiste.

**0 <= N <= 1000000000**

## Wyjście:
Należy wypisać pole obszaru królestwa Mairona z dokładnością do 3 miejsc po przecinku.

### PRZYKŁADOWE DANE WEJŚCIOWE 
```
11
2 2
3 1
3 2
5 2
3 3
0 1
7 2
5 1
3 0
5 3
0 3
```
### PRZYKŁADOWE DANE WYJŚCIOWE
```
14.500
```
